### InkScape

Grafika wektorowa (obiektowa) – jeden z dwóch podstawowych rodzajów grafiki komputerowej, w której obraz opisany jest za pomocą figur geometrycznych (w przypadku grafiki dwuwymiarowej) lub brył geometrycznych (w przypadku grafiki trójwymiarowej), umiejscowionych w matematycznie zdefiniowanym układzie współrzędnych, odpowiednio dwu- lub trójwymiarowym. 

Druga nazwa grafiki wektorowej – grafika obiektowa – związana jest z faktem, iż obraz opisany jest za pomocą tzw. obiektów, które zbudowane są z podstawowych elementów nazywanych prymitywami, czyli prostych figur geometrycznych takich jak odcinki, krzywe, okręgi, wielokąty. Każdy z prymitywów opisywany jest za pomocą parametrów, np. w przypadku odcinka – współrzędnych jego końców, a w przypadku okręgu – współrzędnych środka i długości promienia. Obiekty takie mają także określone atrybuty mówiące np. o grubości i kolorze linii, kolorze wypełnienia figury lub wypełnieniu niejednolitym jak wypełnienie gradientem albo wzorem, stopniu przezroczystości. Atrybuty zależą głównie od stosowanego standardu opisu grafiki wektorowej.

Nazwa Inkscape pochodzi od połączenia dwóch słów: Ink (pol. tusz) oraz
Scape (pol. krajobraz), co jest nawiązaniem do grafiki utworzonej z nało-
żonych na siebie elementarnych kształtów.

Inkscape — rozpowszechniany na otwartej licencji GNU GPL — jest
edytorem dwuwymiarowej grafiki wektorowej o dużych możliwościach,
nierzadko zbliżonych do tych oferowanych przez jego komercyjne odpo-
wiedniki. Udostępniany jest dla platform systemowych Windows, Linux,
Mac OS X, a rozwijany przez rzeszę entuzjastów z całego świata. Doczekał
się także wielu wersji językowych, w tym także polskiej.

Pierwowzorem Inkscape’a był obecnie nierozwijany już program Sodi-
podi, po którym Inkscape odziedziczył sporą część rdzenia aplikacji, a co
za tym idzie — i funkcji. Rozpowszechnianie programu na licencji GNU
GPL (rysunek 1.1) oznacza, że jakiekolwiek jego wykorzystanie na potrzeby
prywatne czy też komercyjne jest w pełni darmowe. Nie bez znaczenia jest
również zastosowanie jako macierzystego formatu zapisu standaryzowa-
nego, otwartego formatu zapisu grafiki wektorowej SVG (ang. Scalable
Vector Graphics — skalowalna grafika wektorowa).

Sodipodi – program do tworzenia grafiki wektorowej. Jest wolnym oprogramowaniem rozpowszechnianym na licencji GNU GPL[1]. Nazwa programu odpowiada słowu "miszmasz" w języku estońskim. Głównym autorem Sodipodi jest Lauris Kaplinski[3] i kilka innych osób które przyczyniły się do projektu. Aktualnie projekt nie jest rozwijany. Następcą Sodipodi jest Inkscape, który oddzielił się pod koniec 2003[4]. Sodipodi jako macierzystego formatu zapisu plików używa SVG, lecz posiada też funkcję eksportowania do PNG. Potrafi wyświetlać grafikę używając wygładzania, korzysta z kanału alfa dla uzyskania przezroczystości, obsługuje czcionki wektorowe.


Ze względu na charakter grafiki wektorowej Inkscape służy przede wszyst-
kim do tworzenia logo, ikon, wektorowych tapet, wykresów, diagramów,
schematów, map czy komiksów — czyli wszędzie tam, gdzie nie ma ko-
nieczności manipulowania skomplikowanymi światłocieniami i tonalnym
przejściem barw.

Bynajmniej nie chcę tutaj nikogo przekonywać, że Inkscape jest idealnym
edytorem pozbawionym wad, o możliwościach przewyższających rozwią-
zania komercyjne. Jednak z całą pewnością wbudowane funkcje i ogromny
potencjał czynią go poważną konkurencją takich programów, jak Corel-
Draw, Adobe Illustrator, Microsoft Blend czy Xara Designer.


Zasadnicza różnica między grafiką rastrową a wektorową polega na spo-
sobie tworzenia wynikowego obrazu. W tej pierwszej podstawowym ele-
mentem jest pojedynczy piksel (punkt, px), a finalny obraz jest wynikiem
ułożenia — różniących się współrzędnymi i barwą — wielu pikseli w postaci
siatki na płaszczyźnie rysunku.

Grafika wektorowa jest opisana nie za pomocą ułożonych obok siebie
pikseli, lecz za pomocą naniesionych na płaszczyznę elementarnych figur
geometrycznych, zwanych prymitywami (ang. primitives).
Zastosowany w Inkscapie format grafiki wektorowej SVG przewiduje sześć
prymitywów, którymi są: prostokąt, elipsa, okrąg, linia, linia łamana
oraz wielokąt. Dodatkowym kształtem jest ścieżka, formalnie niebędąca
prymitywem, która jednak pozwala na tworzenie bardziej zaawansowa-
nych kształtów, niemożliwych do uzyskania inną metodą. 

Każdy z prymitywów posiada szereg matematycznie zapisanych właściwości, które ściśle
definiują jego kształt i położenie, a finalny obraz składa się z wielu naniesio-
nych na płaszczyznę prymitywów o odmiennych właściwościach. Dodatko-
wo możemy wykonać na każdym z nich szereg operacji, takich jak chociażby
zastosowanie filtra, nałożenie maski czy ustawienie przezroczystości,
co daje ogromne możliwości manipulowania tworzonym obrazem.